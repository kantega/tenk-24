# TENK Tech Camp -- Micro:bit

Kode er en essensiell byggekloss i all moderne teknologi, fra SpaceX til TikTok. 
I denne workshopen skal du få programmere også! Datamaskinen vi skal programmere mot heter 
Micro:bit. Vi (i Kantega) har laget oppgaver både for deg som har litt erfaring, og deg som 
aldri har prøvd å programmere! Hos oss skal du få lys til å blinke, få ulike ting til å skje 
til ulik tid, og vi gleder oss til å utforske Micro:bit sammen med deg! 


## Hva kan jeg gjøre?
- Oppgavene finner du på [MakeCode](https://makecode.microbit.org/). Hvert bilde er en oppgave, ved å klikke på oppgaven kommer du til 
editoren (der du skal lage kode) samtidig som du får tips om hvordan du skal løse oppgaven.

- Jobb sammen i små grupper eller på egen hånd. Det kan være en fordel å jobbe sammen, men det går 
helt fint å jobbe på egen hånd også.

- Vi har lyst til at du skal ha det moro og lære litt om programmering samtidig. Finner du noe du synes er veldig spennende 
å holde på med, bruk tid på det i stedet for å rase videre til neste oppgave! 


### Oppvarmingsoppgaver

1. **Flashing heart / Bankende hjerte** -- Følg oppskriften og lag et blinkende hjerte (eller en annen figur) på Micro:bit. Her lærer du hvordan du lager et enkelt program og overfører det til datamaskinen.
2. **Micro chat / Mikro chat** -- Bruk radiosignaler for å sende og motta meldinger med micro:bits! Her lærer du om bruk av radio og knapper med micro:bits.


### Mer utfordrende oppgaver

Disse oppgavene tar mer tid, det kan godt være du bare rekker å gjøre én av disse. Velg en du synes høres spennende ut! 

1. **Rock paper scissors / Stein saks papir​** -- Oppgaven ligger under "Games". Her kan du spille stein saks papir mot eller med micro:biten, ved å bruke akselerometeret (ristesensor) og logikk
2. **Blow away / Blås vekk** -- Micro:biten er gjensøkt av et spøkelse! I denne oppgaven bruker vi mikrofonen, logikk-operatorene, matte og variabler for å blåse det vekk.
3. **Reaction time / Reaksjonstid** -- Vær kreativ og bruk utstyret tilgjengelig for å lage et reaksjonsspill du kan spille mot venner!


### For de erfarne -- eller kanskje for de nysgjerrige?

Har du programmert en del på Micro:bit før? Eller kanskje ingen av de andre oppgavene var noe utfordrende? Da kan du velge en av disse oppgavene: 

1. **Lag et musikkinstrument** -- Gjør Micro:bit-en din om til et musikk-instrument. Her får du helt frie tøyler. Hva slags lyd skal du lage? Hvordan skal du lage lyden? 
2. **Lek med sensorer** -- Velg deg en sensor fra Tinker-kitet (snakk med en av oss om hvilke som finnes) og test den ut ved å programmere og utforske

Du kan også velge oppgaver fra både [MakeCode](https://makecode.microbit.org/) eller [Kidsa Koder](https://oppgaver.kidsakoder.no/microbit).
Snakk med oss, så finner vi en fin oppgave sammen!


## Hvor kan jeg lære mer?

* Lag programmer, spill, lyd og bilder ved hjelp av blokkbasert programmering med [Scratch](https://scratch.mit.edu/)
* Utforsk flere oppgaver på mange tema på [Kidsa Koder](https://oppgaver.kidsakoder.no/)
* Blir det ikke nok Micro:bit? [MakeCode](https://makecode.microbit.org/) har massevis av prosjekter vi ikke har vært innom her
* Lyst til å lære et tekstbasert programmeringsspråk? Lær programmering gradvis med [Hedy](https://www.hedycode.com/). Hedy introduserer ulike konsepter innen programmering gradvis, og til slutt kan du programmeringsspråket Python
* Lær koding fra grunnen og opp med [Tynker](https://www.tynker.com/)
* Lag musikk med [SonicPi](https://sonic-pi.net/), der du setter sammen små programmer som spiller musikk
* Lyst til å lage spill? Du kan lage spill for [Roblox](https://www.roblox.com/), og utforske 3D-spill i [Unity](https://unity.com/). Finn noen tutorials på Youtube!
* Vitensentrene i rundt om i Norge har [undervisningsopplegg for Micro:bit](https://www.superbit.no/video/)
